

**PENSIOENREGLEMENT 2018** (per 01.01.2025)

Van Stichting Pensioenfonds Rockwool,
voor de pensioenregeling van Rockwool B.V.


-----

# Pensioenreglement 2018 Stichting Pensioenfonds Rockwool

Toelichting bij pensioenbegrippen





|afkoop|Een pensioenuitvoerder heeft de mogelijkheid om kleine pensioenen af te kopen. Het pensioenbedrag moet dan beneden een wettelijk bepaalde grens (die ieder jaar wijzigt) blijven. De pensioenaanspraken vervallen dan, maar de pensioenuitvoerder keert in plaats daarvan een bedrag ineens, de afkoopwaarde, uit aan de pensioengerechtigde.|
|---|---|
|arbeidsongeschiktheid|Iemand is arbeidsongeschikt indien hij een uitkering krachtens de WIA (Wet werk en inkomen naar arbeidsvermogen) ontvangt.|
|deelnemer|De werknemer met een arbeidsovereenkomst met de werkgever die deelneemt in de pensioenregeling alsmede de arbeidsongeschikte waarop artikel 17 van dit reglement van toepassing is.|
|franchise|Bij pensioenopbouw wordt verondersteld dat de deelnemer van de overheid de AOW zal ontvangen. Bij de vaststelling van de pensioenen wordt daarmee rekening gehouden door het salaris eerst te verminderen met een bedrag, de franchise.|
|geregistreerd partnerschap|Het geregistreerd partnerschap komt net als het huwelijk tot stand via de ambtenaar van de burgerlijke stand. Het geregistreerd partnerschap komt in veel opzichten overeen met het huwelijk.|
|gewezen deelnemer|De (ex-)werknemer van wie het deelnemerschap in de pensioenregeling is beëindigd anders dan door het bereiken van pensioendatum of overlijden,|
|gezamenlijke huishouding|Volgens een pensioenregeling kan er partnerpensioen voor niet- wettelijke partnerrelaties bestaan. Hiervoor is onder andere een gezamenlijke huishouding op één adres vereist. Tevens is van belang dat de samenlevingsovereenkomst notarieel wordt vastgelegd.|
|indexcijfers (loonindex of prijsindex)|Soms worden bedragen aangepast aan de hand van de ontwikkeling van de lonen of de prijzen. Hulpmiddel zijn dan indexcijfers (loonindexcijfers of prijsindexcijfers) van het Centraal Bureau voor de Statistiek (CBS). Door vergelijking van CBS-cijfers uit verschillende jaren, wordt de ontwikkeling over die periode vastgesteld.|
|jaarsalaris|In de pensioenberekening speelt het jaarsalaris een centrale rol. In het pensioenreglement is opgenomen welke salariscomponenten meetellen.|
|notariële samenlevingsovereenkomst|Als ongehuwd samenwonenden onderlinge (financiële) afspraken maken, kunnen ze die in een overeenkomst door een notaris laten vastleggen. Natuurlijk kunnen ze ook hun afspraken zelf op papier zetten zonder dat er een notaris aan te pas komt (of ze kunnen helemaal niets opschrijven), maar in die situaties voldoet de partnerrelatie niet aan de eisen van de pensioenregeling om partnerpensioen te kunnen krijgen.|
|partner|In de Pensioenwet wordt de term partner gebruikt voor degene die aanspraak kan maken op partnerpensioen. Onder partner wordt verstaan de gehuwde en de geregistreerde partner. In het pensioenreglement is opgenomen dat er ook partnerpensioen is voor de ongeregistreerde partner (samenwonend). In het pensioenreglement is een en ander uitgewerkt.|
|pensioendatum|De datum waarop het pensioen zal ingaan volgens de normale uitgangspunten uit het pensioenreglement, òf de datum waarop het pensioen na een keuze tot verschuiving van de pensioendatum feitelijk in gaat.|
|pensioengerechtigde kinderen|De kinderen van de deelnemer komen in aanmerking voor wezenpensioen. Dat zijn niet alleen de biologische kinderen waarvoor de deelnemer als ouder wordt aangemerkt, maar ook de adoptiekinderen en pleegkinderen. Als de deelnemer een partner heeft met kinderen die niet kind van de deelnemer zijn, komen ook die kinderen voor wezenpensioen in aanmerking, mits zij maar behoren tot het gezin of de gezamenlijke huishouding van de deelnemer en de partner.|
|pensioengrondslag|Als in de pensioenberekening van het jaarsalaris de franchise is|


-----

# Pensioenreglement 2018 Stichting Pensioenfonds Rockwool


|Col1|afgetrokken, wordt het resterend bedrag pensioengrondslag genoemd.|
|---|---|
|pensioenjaren|In de pensioenberekening zijn vaak pensioenjaren van belang. In het reglement staat vanaf wanneer ze geteld worden. Dat kan het moment van toetreding tot de pensioenregeling zijn, maar ook kunnen er voorliggende dienstjaren worden meegeteld. De jaren lopen door tot de pensioendatum. Als een deelnemer tijdens het dienstverband overlijdt, wordt het partner- en wezenpensioen bepaald mede aan de hand van de pensioenjaren die nog doorgebracht hadden kunnen worden tot de pensioendatum. Door waardeoverdracht kunnen er extra pensioenjaren zijn toegekend.|
|pensioenoverzicht|Een pensioenuitvoerder moet aan de deelnemers in de pensioenregeling een overzicht sturen van de actuele stand van hun pensioenen. Dit overzicht vermeldt ook de uitgangspunten waarop de pensioenen berekend zijn, zoals het jaarsalaris en een parttimepercentage.|
|risico (pensioen op risicobasis; pensioen met risicokarakter)|De pensioenen op risicobasis worden jaar voor jaar – uiterlijk tot ontslag of pensionering – vastgesteld voor het geval het risico zich zal voordoen in dat jaar. Doet zich het risico niet voor, dan heeft deze pensioenaanspraak geen waarde. Het hier bedoelde risico zijn overlijden of intreden van arbeids- ongeschiktheid. Bij pensioenen met een risicokarakter volgt er geen pensioenuitkering als de deelnemer eerst met ontslag gaat en het risico zich daarna voordoet.|
|scheiding|Uit elkaar gaan van partners heeft verschillende juridische varianten. Welke pensioenrechten de ex-partner houdt, is wettelijk geregeld voor ouderdoms- en voor partnerpensioen. Zie hiervoor het pensioenreglement. Bij scheiding behouden de kinderen van de deelnemer aanspraak op wezenpensioen.|
|toeslagen|Een pensioenfonds kan beslissen om door middel van toeslagen te proberen de pensioenen waardevast of welvaartsvast te houden.|
|uitkeringsovereenkomst|Een uitkeringsovereenkomst is een pensioenafspraak waarbij het te verkrijgen pensioen wordt vastgesteld in concrete jaarlijkse pensioenbedragen.|
|uitvoeringsovereenkomst|Wettelijk is voorgeschreven dat een werkgever die een pensioenregeling heeft, die moet onderbrengen bij een pensioenfonds of een verzekeraar. Daarvoor moet een overeenkomst gesloten worden, de uitvoeringsovereenkomst.|
|verevening|Als één partner van een gehuwd stel ouderdomspensioen ontvangt, zullen in de praktijk beide echtgenoten daarvan genieten. De wetgever vindt het daarom logisch dat bij scheiding het ouderdomspensioen ook over beide partners verdeeld wordt. Dat heet verevening van het ouderdomspensioen. Bij scheiding kunnen de echtgenoten andere afspraken maken.|


-----

# Pensioenreglement 2018 Stichting Pensioenfonds Rockwool

Inhoudsopgave

**Hoofdstuk I** **Pensioenregeling en uitvoering**
Artikel 1 Pensioenregeling en deelnemers
Artikel 2 Uitvoering van de pensioenregeling
Artikel 3 Informatie voor de deelnemers

**Hoofdstuk II** **Berekeningsgrondslagen**
Artikel 4 Berekeningsgrondslagen

**Hoofdstuk III** **Pensioenaanspraken**
Artikel 5 Ouderdomspensioen
Artikel 6 Partnerpensioen
Artikel 7 ANW-hiatenpensioen
Artikel 8 Partnerbegrip
Artikel 9 Wezenpensioen
Artikel 10 Toeslagen

**Hoofdstuk IV** **Keuzemogelijkheden**
Artikel 11 Verschuiving van de pensioendatum
Artikel 12 Variatie in de hoogte van het ouderdomspensioen
Artikel 13 Ruil van partnerpensioen naar extra ouderdomspensioen of omgekeerd
Artikel 14 Algemene bepalingen over keuzemogelijkheden

**Hoofdstuk V** **Bijzondere gebeurtenissen en situaties; verplichtingen deelnemer**
Artikel 15 Tussentijdse beëindiging van het deelnemerschap
Artikel 16 Waardeoverdracht
Artikel 17 Pensioenopbouw na arbeidsongeschiktheid
Artikel 18 Gevolgen van beëindiging partnerrelatie voor partnerpensioen
Artikel 19 Gevolgen van beëindiging partnerrelatie voor ouderdomspensioen
Artikel 20 Pensionering
Artikel 21 Verval en afkoop van kleine pensioenen
Artikel 22 Verplichtingen van de deelnemer

**Hoofdstuk VI** **Financiële bepalingen**
Artikel 23 Financiering van de pensioenregeling
Artikel 24 Deelnemersbijdrage
Artikel 25 Uitkering van de pensioenen

**Hoofdstuk VII** **Overige bepalingen**
Artikel 26 Fiscale maximering
Artikel 27 Beperkingen
Artikel 28 Wijzigingsvoorbehoud
Artikel 29 Kortingsregel
Artikel 30 Onvoorziene gevallen
Artikel 31 Overgangsbepalingen

**Bijlagen** Partnerpensioen voor ongehuwd samenwonende deelnemers
A. Factoren vervroegen pensioendatum
B. Factoren ruil ouderdomspensioen AOW-overbruggingspensioen
C. Factoren hoog/laag pensioen
D. Factoren uitruil ouderdomspensioen/partnerpensioen


1


-----

# Pensioenreglement 2018 Stichting Pensioenfonds Rockwool

**HOOFDSTUK I PENSIOENREGELING EN UITVOERING**

**Artikel 1** **Pensioenregeling en deelnemers**

1. Rockwool B.V., gevestigd te Roermond, hierna de werkgever genoemd, heeft voor zijn werknemers
een pensioenregeling getroffen. Deze pensioenregeling is omschreven in dit pensioenreglement. De
pensioenregeling wordt uitgevoerd door Stichting Pensioenfonds Rockwool, verder het
pensioenfonds genoemd.

2. Deelnemers in deze pensioenregeling zijn de werknemers met een arbeidsovereenkomst met de
werkgever. De opneming geschiedt per de 1 [e] van de maand indien de werknemer voor de 17e dag
van de maand aan de gestelde vereisten voldoet. Indien de werknemer op of na de 17e van de
maand aan de gestelde vereisten voldoet geschiedt de opneming per de 1e van de volgende
maand.

3. Ook andere werknemers dan werknemers van de werkgever kunnen als deelnemer opgenomen
worden. Dit kan alleen als de werkgever en de werknemer dat uitdrukkelijk hebben afgesproken
en het pensioenfonds de werknemer als deelnemer heeft geaccepteerd.

4. Het deelnemerschap eindigt:

a. Door het overlijden van de deelnemer;
b. Op de pensioendatum;
c. Door beëindiging van het dienstverband met de werkgever vóór de pensioendatum (ontslag)

dan wel, indien sprake is van een werknemer zonder arbeidsovereenkomst met de werkgever,
door beëindiging van het betreffende dienstverband.

Het deelnemerschap eindigt niet als bij het einde van het dienstverband de pensioenopbouw
vanwege arbeidsongeschiktheid wordt voortgezet zoals genoemd in artikel 17. Het
deelnemerschap wordt dan voortgezet in de mate waarin de voortgezette pensioenopbouw bestaat
en duurt zolang dat recht bestaat.

Als de deelnemer onbetaald verlof heeft, blijft de aanspraak op partner- en wezenpensioen en
ANW-hiatenpensioen gedurende maximaal 18 maanden ongewijzigd in stand. Wat de gevolgen
van onbetaald verlof zijn voor de overige pensioenen, bepalen de werkgever en de werknemer in
overleg.

**Artikel 2** **Uitvoering van de pensioenregeling**

1. De werkgever heeft de uitvoering van de pensioenregeling ondergebracht bij het pensioenfonds.
Het pensioenfonds is bereikbaar via Postbus 1160, 6040 KD Roermond. Het pensioenfonds is de
pensioenuitvoerder van de pensioenregeling.

2. Het pensioenfonds heeft bij een verzekeraar een herverzekering gesloten voor een deel van de
pensioenverplichtingen uit het pensioenreglement. Zolang sprake is van herverzekering, zijn op de
pensioenen ook de verzekeringsvoorwaarden van toepassing. Deze voorwaarden zijn opgenomen in
de verzekeringsovereenkomst die tussen het pensioenfonds en de verzekeraar voor deze
pensioenregeling is gesloten.

3. Het pensioenfonds heeft administratieve werkzaamheden van de pensioenregeling uitbesteed aan
AZL N.V.. Deze werkzaamheden zijn beschreven in een overeenkomst inzake pensioenuitvoering.

**Artikel 3** **Informatie voor de deelnemers**

1. Op verzoek stelt het pensioenfonds dit reglement en de geldende statuten beschikbaar voor de
deelnemer.

2. Het pensioenfonds stuurt de deelnemers elk jaar de informatie zoals genoemd in artikel 38
Pensioenwet.

3. Het pensioenfonds heeft een klachtenprocedure. Het toepasselijke Klachtenreglement is

beschikbaar via de website van het pensioenfonds: www.pensioenfonds rockwool.nl

2


-----

# Pensioenreglement 2018 Stichting Pensioenfonds Rockwool

**HOOFDSTUK II** **BEREKENINGSGRONDSLAGEN**

**Artikel 4** **Berekeningsgrondslagen**

1. Voor de hoogte van het ouderdomspensioen, het partnerpensioen en het wezenpensioen zijn de
pensioenjaren en de pensioengrondslag van de deelnemer bepalend.

2. Pensioenjaren zijn de jaren gelegen tussen 1 januari 2018 of de latere datum van opneming als
deelnemer en de pensioendatum.

Het aantal jaren dat voor de pensioenberekening in aanmerking komt, wordt afgerond op jaren en
volle maanden. Hierbij wordt een overblijvend gedeelte van een maand van 15 dagen of meer voor
een volle maand gerekend en een overblijvend gedeelte van minder dan 15 dagen verwaarloosd.

Ook tellen als pensioenjaren mee de extra jaren die zijn vastgesteld aan de hand van de waarde
van de pensioenaanspraken die de deelnemer heeft opgebouwd bij een vorige werkgever. Deze
waarde is dan bij de aanvang van het deelnemerschap overgedragen aan het pensioenfonds.

3. De pensioengrondslag is gelijk aan het jaarsalaris, verminderd met een franchise. De
pensioengrondslag wordt bij opname in de pensioenregeling vastgesteld. Vervolgens wordt de
pensioengrondslag jaarlijks per 1 januari opnieuw vastgesteld. Wijzigingen op andere data worden
niet in aanmerking genomen.

4. Het jaarsalaris is gelijk aan 13 maal het vaste maandsalaris van de deelnemer (inclusief vaste
toeslagen), vermeerderd met de vakantietoeslag, berekend over 12 maanden. Het jaarsalaris
bedraagt met ingang van 1 januari 2025 maximaal € 137.800. De hoogte van het maximum in
aanmerking te nemen jaarsalaris wordt jaarlijks aangepast overeenkomstig artikel 18ga Wet op de
loonbelasting 1964.

Verhogingen van de pensioengrondslag tellen volledig mee in de pensioenberekening tenzij sprake
is van gedeeltelijke arbeidsongeschiktheid. In die situatie zijn verhogingen van de
pensioengrondslag voor het niet arbeidsongeschikte deel beperkt tot maximaal 10% per jaar.

5. De franchise is € 23.593 (2025) en wordt jaarlijks aangepast op basis van de stijging van de CAOlonen van Rockwool over de periode 1 januari tot 31 december van het voorafgaande jaar.

6. Indien een deelnemer parttime werkt,

    - Wordt de pensioengrondslag op fulltimebasis vastgesteld;

    - Wordt ieder pensioenjaar waarin parttime is gewerkt voor een evenredig deel in aanmerking
genomen. Voor toekomstige pensioenjaren wordt in dit verband aangenomen dat het laatste
parttimepercentage tot de pensioendatum gelijk blijft.

7. Bij een wijziging van het parttimepercentage gedurende het jaar wordt de wijziging per de
wijzigingsdatum in aanmerking genomen.

**HOOFDSTUK III** **PENSIOENAANSPRAKEN**

**Artikel 5** **Ouderdomspensioen.**

1. Het ouderdomspensioen gaat in op de 1 [e ] dag van de maand waarin de (gewezen) deelnemer 68 jaar
wordt. Het loopt door tot het einde van de maand waarin de (gewezen) deelnemer overlijdt.

2. De jaarlijkse opbouw van het ouderdomspensioen is gelijk aan 1,875% van de pensioengrondslag

van de deelnemer van het betreffende jaar. Voor 2025 geldt, op grond van het bepaalde in artikel
29 lid 3, een opbouw van ouderdomspensioen van 1,469%.

3. Het ouderdomspensioen heeft het karakter van een uitkeringsovereenkomst in de zin van de
Pensioenwet. Dat betekent dat het pensioen vooraf wordt vastgesteld in concrete
pensioenbedragen.

4. De uitkeringsovereenkomst wordt in ieder jaar getoetst aan de criteria van artikel 10 (toeslagen)
en artikel 29 (kortingsregel) met als mogelijk gevolg een aanpassing van de concrete bedragen als
vernoemd in lid 3.

5. De opbouw van ouderdomspensioen zoals genoemd in lid 2 eindigt op hetzelfde moment dat de

tussen werkgever en pensioenfonds gesloten uitvoeringsovereenkomst eindigt.

3


-----

# Pensioenreglement 2018 Stichting Pensioenfonds Rockwool

**Artikel 6** **Partnerpensioen**

1. Het partnerpensioen gaat in op de 1 [e] van de maand waarin de (gewezen) deelnemer overlijdt.
Het loopt door tot het einde van de maand waarin de partner overlijdt.

2. De deelnemer bouwt jaarlijks partnerpensioen op ter grootte van 70% van het in artikel 5 lid 2
vastgestelde ouderdomspensioen. Bij overlijden tijdens de deelneming is het partnerpensioen
gelijk aan het opgebouwde partnerpensioen verhoogd met 70% van het ouderdomspensioen dat
de deelnemer tot de pensioendatum had kunnen opbouwen uitgaande van de laatst vastgestelde
pensioengrondslag.

3. Het partnerpensioen is een pensioen op opbouwbasis en heeft het karakter van een
uitkeringsovereenkomst in de zin van de Pensioenwet. Dit betekent dat het pensioen vooraf wordt
vastgesteld in concrete pensioenbedragen.

4. Er bestaat geen recht op partnerpensioen als op of na de pensioendatum:

−
De gewezen deelnemer in het huwelijk treedt; of

−
De gewezen deelnemer een geregistreerd partnerschap aangaat; of

−
De gewezen deelnemer een ongeregistreerd partnerschap aangaat dat voldoet aan de
voorwaarden zoals omschreven in artikel 8.

5. De uitkeringsovereenkomst wordt in ieder jaar getoetst aan de criteria van artikel 10 (toeslagen)
en artikel 29 (kortingsregel) met als mogelijk gevolg een aanpassing van de concrete bedragen als
vernoemd in lid 3.

**Artikel 7** **ANW** **-** **hiatenpensioen**

1. Het ANW-hiatenpensioen gaat in op de 1 [e] dag van de maand waarin de deelnemer vóór de
pensioendatum overlijdt. Het loopt door tot het einde van de maand voorafgaand aan de maand
waarin de echtgenote/echtgenoot, de geregistreerde partner c.q. de ongeregistreerde partner 68
jaar wordt of tot de eerdere 1 [e] van de maand waarin voor de partner de AOW ingaat. Als de
partner eerder overlijdt, loopt het pensioen door tot het einde van de maand waarin de partner
overlijdt.

2. De hoogte van het ANW-hiatenpensioen is gelijk aan het bedrag op jaarbasis van de uitkering
voor een nabestaande zonder kinderen volgens de Algemene nabestaandenwet, zoals dat geldt op
1 januari van het jaar waarin de deelnemer overlijdt. (Per 1 januari 2025 is dit € 20.354)
Het door het pensioenfonds uit te keren bedrag ANW-hiatenpensioen aangevuld met de wettelijke
ANW-uitkering vanuit de overheid bedraagt niet meer dan het bedrag op jaarbasis van de
uitkering krachtens de Algemene Nabestaandenwet voor een nabestaande zonder kinderen, als
geldend op 1 januari van het jaar van overlijden van de deelnemer.

3. Dit ANW-hiatenpensioen heeft het karakter van een uitkeringsovereenkomst in de zin van de
Pensioenwet. Dat betekent dat het vooraf wordt vastgesteld in concrete pensioenbedragen.
Dit pensioen kent een zuiver risicokarakter; het heeft geen opbouwwaarde. Bij overlijden na einde
van de deelname in deze pensioenregeling volgt er geen uitkering.

4. De uitkeringsovereenkomst wordt in ieder jaar getoetst aan de criteria van artikel 10 (toeslagen)
en artikel 29 (kortingsregel) met als mogelijk gevolg een aanpassing van de concrete bedragen als
vernoemd in lid 2.

**Artikel 8** **Partnerbegrip**

1. De partner in dit pensioenreglement is:
a. De echtgenote/echtgenoot van de (gewezen) deelnemer.
b. De geregistreerde partner van de (gewezen) deelnemer. Dit is de ongehuwde persoon met wie
de ongehuwde (gewezen) deelnemer volgens de bepalingen in het Burgerlijk Wetboek een
geregistreerd partnerschap is aangegaan. Het geregistreerd partnerschap wordt gelijkgesteld
aan het huwelijk. Deze partner wordt hieronder 'geregistreerde partner' genoemd.
c. De ongeregistreerde partner van de (gewezen) deelnemer. Dit is de ongehuwde persoon:

−
Met wie noch de (gewezen) deelnemer, noch een andere persoon dan de (gewezen)

deelnemer een geregistreerd partnerschap is aangegaan; en

−
Met wie de (gewezen) deelnemer minimaal een half jaar een gezamenlijke huishouding

voert; en

4


-----

# Pensioenreglement 2018 Stichting Pensioenfonds Rockwool

−
Die niet in de rechte lijn of in de tweede graad aan de (gewezen) deelnemer verwant is; en

−
Die met de (gewezen) deelnemer een notarieel samenlevingscontract heeft gesloten. Dit

contract moet minimaal de volgende gegevens bevatten: de geboortedata en de burgerlijke
staat van de deelnemer en de partner, de aanvangsdatum van de gezamenlijke
huishouding en enige vermogensrechtelijke bepalingen.
Deze partner wordt 'ongeregistreerde partner' genoemd en deze partnerrelatie 'ongeregistreerd
partnerschap'. Een huwelijk, geregistreerd partnerschap of ongeregistreerd partnerschap dat tot
stand komt na de pensioendatum geeft geen recht op partnerpensioen volgens deze
pensioenregeling. De (gewezen) deelnemer met een ongeregistreerd partnerschap mag niet
gelijktijdig gehuwd zijn of een geregistreerd partnerschap hebben.

2. Als de gehuwde deelnemer of de deelnemer die een geregistreerd partnerschap is aangegaan, ook
een ongeregistreerde partner heeft, is er alleen aanspraak op partnerpensioen voor de
echtgenote/echtgenoot of de geregistreerde partner. De ongehuwde deelnemer die geen
geregistreerd partnerschap is aangegaan, maar die meer ongeregistreerde partners heeft, kan
slechts één van hen aanwijzen als partner in de zin van deze pensioenregeling.

Bij een later huwelijk, het later aangaan van een geregistreerd partnerschap of bij latere
aanwijzing van een andere ongeregistreerde partner, beschouwt het pensioenfonds voor uitvoering
van deze regeling de partnerrelatie met de eerder aangewezen ongeregistreerde partner als
beëindigd.

**Artikel 9** **Wezenpensioen**

1. Het wezenpensioen gaat voor ieder pensioengerechtigd kind in op de 1 [e] van de maand waarin de
(gewezen) deelnemer overlijdt. Uitkering van het wezenpensioen loopt door tot het einde van de
maand waarin de 21 [e] verjaardag van het kind valt. Als het kind studeert of invalide is, loopt de
uitkering van het wezenpensioen door tot het einde van de maand waarin de 27 [e] verjaardag van
het kind valt. Als het kind eerder overlijdt, ophoudt met studeren of niet meer invalide is, loopt de
uitkering door tot het einde van de betreffende maand. Een studerend kind is een kind dat recht
heeft op studiefinanciering, of dat studerend is volgens de normen van de Wet studiefinanciering
2000. De toets of een kind invalide is, gebeurt volgens de normen van de Wet studiefinanciering
2000.

2. Het wezenpensioen bij overlijden tijdens het deelnemerschap bedraagt 20% van het
partnerpensioen dat de deelnemer op de pensioendatum – bij ongewijzigde voortzetting van het
deelnemerschap – zou gaan ontvangen. Het wezenpensioen wordt verdubbeld als de (gewezen)
deelnemer overlijdt zonder een partner na te laten of op zodra de partner overlijdt.

3. Pensioengerechtigd zijn:

−
Kinderen van de (gewezen) deelnemer;

−
Kinderen die behoren tot de gezamenlijke huishouding en voor wie de (gewezen) deelnemer of
de partner een uitkering ontvangt op grond van de Algemene Kinderbijslagwet of die
studeren of invalide zijn;

−
Pleegkinderen en aangehuwde kinderen van de (gewezen) deelnemer (volgens de normen van
de Algemene Kinderbijslagwet).
Niet pensioengerechtigd zijn kinderen die na de pensioendatum zijn geboren of geadopteerd, of
kinderen die na de pensioendatum de status van pleegkind of aangehuwd kind van de gewezen
deelnemer hebben gekregen. Indien echter recht op partnerpensioen bestaat op grond van een
huwelijk of partnerschap dat reeds bestond vóór de pensioendatum en het kind geboren wordt uit
deze relatie, is het kind wel pensioengerechtigd.

4. Het wezenpensioen heeft het karakter van een uitkeringsovereenkomst in de zin van de
Pensioenwet. Dat betekent dat het vooraf wordt vastgesteld in concrete pensioenbedragen.

5. De uitkeringsovereenkomst wordt in ieder jaar getoetst aan de criteria van artikel 10 (toeslagen)
en artikel 29 (kortingsregel) met als mogelijk gevolg een aanpassing van de concrete bedragen als
vernoemd in lid 3.

**Artikel 10** **Voorwaardelijke toeslagverlening**

1. Het pensioenfonds heeft de ambitie om toeslagen te verlenen op:

  - De ingegane pensioenen (met bijbehorende nog niet ingegane partner- en wezenpensioenen);

  - De nog niet ingegane pensioenen waarop de gewezen deelnemers recht hebben volgens
artikel 15;

  - Het opgebouwde gedeelte van de pensioenaanspraken van de deelnemers.

5


-----

# Pensioenreglement 2018 Stichting Pensioenfonds Rockwool

Het pensioenfonds bepaalt elk jaar of en zo ja, in hoeverre toeslagen over de pensioenen kunnen
worden verleend gelet op de financiële situatie, de te verwachten ontwikkeling daarvan en de
wettelijke bepalingen inzake toeslagverlening. Toeslagen zijn voorwaardelijk; er is geen recht op
toeslagverlening. Er wordt geen premie betaald voor toeslagen. Volgens de Pensioenwet is dit een
voorwaardelijke toeslag. Het pensioenfonds vormt voor toeslagverlening geen reserve,
toeslagverlening wordt gefinancierd uit beleggingsrendement.

2. De maximaal geambieerde toeslag op het opgebouwde gedeelte van de pensioenaanspraken van de

deelnemers is gelijk aan de het percentage waarmee de lonen zijn aangepast per 1 januari ten
opzichte van 1 januari van het voorafgaande jaar conform de CAO van de werkgever. De
geambieerde toeslag op de ingegane pensioenen (met bijbehorende nog niet ingegane partner- en
wezenpensioenen) en de nog niet ingegane pensioenen waarop de gewezen deelnemers recht
hebben volgens artikel 15 is maximaal gelijk aan de ontwikkeling van het prijsindexcijfer voor de
maand september ten opzichte van dat indexcijfer voor de maand september van het daaraan
voorafgaande jaar. Het hier bedoelde prijsindexcijfer is het consumentenprijsindexcijfer voor alle
huishoudens, zoals vastgesteld door het Centraal Bureau voor de Statistiek (CPI alle
huishoudens). Bij vervallen van dat indexcijfer of bij wijziging in de berekening daarvan, zal de
toeslagverlening daaraan naar billijkheid worden aangepast.

4. Het bestuur van het pensioenfonds heeft het recht het toeslagenbeleid aan te passen.

Toekomstige wijzigingen in het toeslagbeleid zijn bindend voor alle deelnemers, gewezen
deelnemers en pensioengerechtigden.

5. Indien in enig jaar de toeslag niet, dan wel, niet volledig, plaats heeft gevonden kan het bestuur

besluiten tot het toekennen van inhaal van de niet, dan wel, niet volledig toegekende toeslagen.
Dit besluit kan alleen worden genomen wanneer de beleidsdekkingsraad 130% of hoger is.

**HOOFDSTUK IV** **KEUZEMOGELIJKHEDEN**

**Artikel 11** **Verschuiving van de pensioendatum**

1. De (gewezen) deelnemer kan op verzoek de pensioendatum vervroegen. Dit verzoek moet minimaal
6 maanden voor de beoogde pensioendatum bij het pensioenfonds zijn ingediend. Vervroeging is
alleen mogelijk in hele maanden.

Voor degene die op het moment van de vervroeging nog deelnemer is in de pensioenregeling,
wordt het ouderdomspensioen eerst verlaagd door toepassing van de bepalingen over tussentijdse
beëindiging van het deelnemerschap. Pas daarna wordt het pensioenbedrag omgerekend.

Het ouderdomspensioen wordt omgerekend op basis van de factoren opgenomen in Bijlage A. bij
dit pensioenreglement.

2. In geval van pensioenvervroeging heeft de (gewezen) deelnemer de mogelijkheid om een deel van
het levenslange ouderdomspensioen om te zetten in een AOW-overbruggingspensioen. Dit laatste
pensioen is bedoeld om de AOW te overbruggen in de periode van de vervroegde pensioendatum
tot de 1 [e] van de maand waarin de (gewezen) deelnemer aanspraak kan maken op de AOWuitkering.

Het AOW-overbruggingspensioen dat de (gewezen) deelnemer door deze ruil krijgt, wordt bepaald
volgens de factoren opgenomen in Bijlage B. bij dit pensioenreglement.

**Artikel 12** **Variatie in de hoogte van het ouderdomspensioen**

1. De (gewezen) deelnemer heeft de keuze om vanaf de pensioendatum eerst een aantal jaren maximaal 10 - een hoog pensioen te ontvangen en daarna een laag. Of juist eerst een aantal jaren

   - maximaal 10 - een laag pensioen te ontvangen en daarna een hoog. Hierbij gaat het om hele
jaren.

2. Het lage pensioen mag niet lager zijn dan 75% van het hoge pensioen. Als het lage pensioen 75%
bedraagt van het hoge, dan is het hoge pensioen gelijk aan het percentage opgenomen in Bijlage
C. bij dit pensioenreglement.

3. Bij een door de (gewezen) deelnemer gekozen andere pensioendatum dan de pensioenleeftijd van

6


-----

# Pensioenreglement 2018 Stichting Pensioenfonds Rockwool

68 jaar gelden andere factoren zoals door het pensioenfonds vastgesteld.

**Artikel 13** **Ruil van partnerpensioen naar extra ouderdomspensioen of omgekeerd**

1. De (gewezen) deelnemer kan het partnerpensioen op de pensioendatum ruilen om het

ouderdomspensioen te verhogen. De gewezen deelnemer met een partner heeft daarvoor de
instemming nodig van de partner. De hoogte van de uitruil wordt bepaald volgens de factoren
opgenomen in Bijlage D. bij dit pensioenreglement.

2. Een eenmaal gemaakte keuze voor uitruil is onherroepelijk.

3. Er is geen ruil mogelijk van het partnerpensioen waarop een gewezen partner recht heeft
behouden als gevolg van artikel 18.

4. Als gevolg van aanspraken die aan een of meer gewezen partners zijn toegekend, kan het
partnerpensioen op de pensioendatum of bij eerder einde van het deelnemerschap voor de dan
aanwezige partner lager zijn dan 70% van het ouderdomspensioen. De (gewezen) deelnemer heeft
dan de mogelijkheid om een zodanig deel van het ouderdomspensioen te ruilen voor extra
partnerpensioen dat de verhouding tussen deze beide pensioenen 100:70 bedraagt. De hiervoor te
hanteren factoren worden afgeleid uit Bijlage D. bij dit pensioenreglement.

5.  Bij ruil van partnerpensioen naar extra ouderdomspensioen of omgekeerd wijzigt het

wezenpensioen niet.

**Artikel 14** **Algemene bepalingen over keuzemogelijkheden**

1. Bij een combinatie van keuzemogelijkheden bepaalt het pensioenfonds zo nodig de volgorde van
de verschillende keuzes.

2. Bij de toepassing van keuzemogelijkheden mogen er geen pensioenaanspraken ontstaan of
overblijven die lager zijn dan de grens voor afkoop van kleine pensioenen. Zie artikel 21. Dit
betekent het volgende:

    - Bij vervroeging van het ouderdomspensioen moet het nieuwe ouderdomspensioen boven de
afkoopgrens blijven.

    - Bij variatie in hoogte van het ouderdomspensioen moet het lage pensioen boven de
afkoopgrens blijven.

    - Bij ruil van een gedeelte van het partnerpensioen naar extra ouderdomspensioen moet het
resterende deel van het partnerpensioen boven de afkoopgrens blijven.

    - Bij ruil van een gedeelte van het ouderdomspensioen naar extra partnerpensioen moet het
resterende deel van het ouderdomspensioen boven de afkoopgrens blijven, en moet het nieuwe
partnerpensioen ook boven de afkoopgrens blijven.

3. Bij de toepassing van de ruilverhoudingen is de leeftijd van de (gewezen) deelnemer in jaren en
maanden bepalend. Voor leeftijden die niet in de voorgaande artikelen zijn genoemd, stelt het
pensioenfonds de ruilverhouding op eenzelfde wijze vast.

4. Het pensioenfonds stelt periodiek de ruilverhouding vast zoals genoemd in de vorige artikelen.

**HOOFDSTUK V** **BIJZONDERE GEBEURTENISSEN EN SITUATIES; VERPLICHTINGEN**
**DEELNEMER**

**Artikel 15** **Tussentijdse beëindiging van het deelnemerschap**

1. Als het deelnemerschap - anders dan door overlijden - eindigt vóór de pensioendatum, behoudt de
gewezen deelnemer recht op het ouderdoms-, partner- en wezenpensioen dat tot de datum van
beëindiging is opgebouwd. Het pensioen dat tot de beëindigingsdatum is opgebouwd is het
pensioen dat berekend is op grond van de pensioenjaren tot de beëindigingsdatum.

2. De aanspraak op ANW-hiatenpensioen vervalt.

3. Als een deelnemer aansluitend op het deelnemerschap recht heeft op een uitkering op grond van

de Werkloosheidswet, houdt de gewezen deelnemer gedurende die periode aanspraak op ANWhiatenpensioen. De hoogte van dit pensioen wordt tijdsevenredig vastgesteld op basis van het
aantal pensioenjaren van de deelnemer tot de beëindigingsdatum van het deelnemerschap.

7


-----

# Pensioenreglement 2018 Stichting Pensioenfonds Rockwool

**Artikel 16** **Waardeoverdracht**

1. Bij opname in de pensioenregeling heeft de deelnemer het recht de waarde van pensioenen die
opgebouwd zijn in een of meer vorige dienstverbanden over te laten dragen naar het
pensioenfonds.

2. Na opname in de pensioenregeling is het pensioenfonds verplicht de ontvangen waarde van kleine
pensioenen uit een vorig dienstverband aan te wenden ter verwerving van pensioenaanspraken
voor de deelnemer.

3. Aan de hand van de beschikbare overdrachtswaarde bepaalt het pensioenfonds de extra
aanspraken op ouderdoms-, partner- en wezenpensioen in de verhouding 100/70/14. De extra
aanspraken worden vervolgens op dezelfde manier behandeld als aanspraken die in deze
pensioenregeling zijn opgebouwd. Het recht op waardeoverdracht bestaat niet als de
pensioenopbouw in het desbetreffende vorige dienstverband is beëindigd vóór 8 juli 1994.
Waardeoverdracht is in deze gevallen alleen mogelijk wanneer de betrokken werkgevers en de
betrokken pensioenuitvoerders bereid zijn aan de waardeoverdracht mee te werken.

4. Als de gewezen deelnemer gaat deelnemen in de pensioenregeling van een volgende werkgever,
heeft hij/zij het recht de waarde van de opgebouwde pensioenaanspraken over te laten dragen
naar de pensioenuitvoerder van die nieuwe werkgever. Deze overdracht kan voor wat betreft het
partnerpensioen slechts plaatsvinden na schriftelijke toestemming van de partner die begunstigde
is voor het partnerpensioen. Door de overdracht vervallen de aanspraken die op grond van dit
reglement zijn verkregen.

5. Indien na beëindiging van het deelnemerschap op of na 1 januari 2018 het ouderdomspensioen
minder bedraagt dan het bedrag dat de Pensioenwet noemt voor afkoop van pensioen, draagt het
pensioenfonds de waarde van de pensioenaanspraken over naar de pensioenuitvoerder waar de
gewezen deelnemer pensioen opbouwt.

**Artikel 17** **Pensioenopbouw na arbeidsongeschiktheid**

1. Als de deelnemer tijdens het deelnemerschap voor 35% of meer arbeidsongeschikt wordt en recht
heeft op een WIA-uitkering, dan heeft hij/zij ook recht op gehele of gedeeltelijke voortgezette
opbouw van de pensioenaanspraken. De voortgezette opbouw loopt dan ook door na een
eventuele beëindiging van het dienstverband.

2. Recht op voortgezette pensioenopbouw is er ook als de deelnemer ziek is bij einde van het
deelnemerschap en hij/zij aansluitend recht krijgt op een WIA-uitkering wegens 35% of meer
arbeidsongeschiktheid.

|Als (en zolang) de deelnemer recht heeft op een WIA-uitkering die gebaseerd is op een arbeidsongeschiktheid van|wordt de pensioenopbouw voortgezet voor|
|---|---|
|80% - 100% 65% - 80% 55% - 65% 45% - 55% 35% - 45% minder dan 35%|100% 72,5% 60% 50% 40% n.v.t.|



3. Als de deelnemer na (gedeeltelijke) beëindiging van het dienstverband volledig revalideert, stopt
voortgezette pensioenopbouw.

4. Als de deelnemer na (gedeeltelijke) beëindiging van het dienstverband revalideert tot een mate van
arbeidsongeschiktheid die in een andere klasse valt, vermindert of vervalt de voortgezette
pensioenopbouw. Als de mate van arbeidsongeschiktheid daarna weer toeneemt tot een
percentage dat valt in een andere klasse, wordt de voortgezette pensioenopbouw vermeerderd tot
maximaal het percentage dat gold op de datum van beëindiging van het dienstverband. Maar
alleen als de mate van arbeidsongeschiktheid minimaal 35% is gebleven.

5. Voortgezette pensioenopbouw vindt plaats op basis van de verzekerde bedragen tot het moment
waarop de deelnemer arbeidsongeschikt is geworden. Als het jaarsalaris verlaagd is in verband
met ziekte, wordt die verlaging genegeerd.

8


-----

# Pensioenreglement 2018 Stichting Pensioenfonds Rockwool

6. Voor het ANW-hiatenpensioen geldt de voortgezette verzekering voor het bedrag dat gold op de
laatste 1 [e] januari waarop de deelnemer nog arbeidsgeschikt was.

7. Voortzetting van de pensioenopbouw vindt alleen plaats voor de soorten pensioen waarop de
deelnemer al vóór de beëindiging van het dienstverband aanspraak had. Voor dat tijdstip mogen
hierop ook niet de bepalingen over tussentijdse beëindiging van het deelnemerschap zijn
toegepast.

8. Het aangaan van een partnerrelatie na het einde van het dienstverband geeft geen recht op ANWhiatenpensioen.

9. Als de deelnemer gebruik maakt van de mogelijkheid om de pensioendatum te vervroegen, vervalt
de voortgezette opbouw op de vervroegde pensioendatum.

10. Indien de deelnemer op de pensioendatum geheel of gedeeltelijk arbeidsongeschikt is, zal het uit

te keren pensioen tezamen met inkomsten voortvloeiende uit uitkeringen ter zake van
arbeidsongeschiktheid (van overheidswege dan wel een andere door de werkgever getroffen
regeling) van de deelnemer, niet meer bedragen dan 80% van het laatstverdiende jaarsalaris van
de deelnemer. Van een gewezen werknemer wordt het laatstverdiende salaris hierbij fictief
geïndexeerd op basis van de algemene loonronde van de werkgever als ware de gewezen
werknemer tot de ingangsdatum van het pensioen in dienst van de werkgever. Bij de berekening
van de inkomsten voortvloeiende uit uitkeringen ter zake van arbeidsongeschiktheid wordt ervan
uitgegaan dat de deelnemer een WAO-aanvullingspensioen dan wel een WGA-hiaatverzekering
verzekerd heeft. Zolang een overschrijding van de genoemde 80% zich voordoet, bestaat voor de
pensioengerechtigde geen recht op dat deel van het pensioen dat uitgaat boven genoemde grens.

**Artikel 18** **Gevolgen van beëindiging partnerrelatie voor partnerpensioen**

1. Onder beëindiging van de partnerrelatie wordt in dit pensioenreglement verstaan

−
Echtscheiding of ontbinding van het huwelijk na scheiding van tafel en bed;

−
Beëindiging van het geregistreerd partnerschap met wederzijds goedvinden of door
ontbinding op verzoek van één van de partners;

−
Beëindiging van het ongeregistreerd partnerschap door beëindiging van de gezamenlijke
huishouding.

Onder beëindiging van de partnerrelatie in de zin van dit pensioenreglement valt niet de situatie
dat de partners aansluitend aan de ene vorm van de relatie - huwelijk, geregistreerd partnerschap
of ongeregistreerd partnerschap - met elkaar een andere van deze relatievormen aangaan.

2. Bij beëindiging van de partnerrelatie behoudt de gewezen partner aanspraak op het
partnerpensioen dat tot die datum is opgebouwd.

3. Als de partnerrelatie van een gewezen deelnemer eindigt op de wijze zoals omschreven in lid 1,
wordt bij het overlijden van die gewezen deelnemer de gewezen partner als partner beschouwd.
Hij/zij houdt dan recht op het partnerpensioen dat bij het einde van het deelnemerschap was
vastgesteld. Dit geldt alleen als deze partnerrelatie al bestond bij het einde van het
deelnemerschap.

4. De bepalingen in lid 2 en 3 zijn niet van toepassing als:

    - de echtgenoten of de geregistreerde partners bij huwelijkse voorwaarden of bij voorwaarden
van geregistreerd partnerschap of bij een schriftelijk gesloten overeenkomst met betrekking tot
de scheiding anders overeenkomen. Het pensioenfonds moet hiermee instemmen;

    - bij beëindiging van een ongeregistreerd partnerschap de partners schriftelijk anders
overeenkomen. Het pensioenfonds moet hiermee instemmen.

5. Het partnerpensioen voor een volgende partner is het pensioen dat kan worden verkregen volgens
artikel 6, verminderd met de aanspraak van de gewezen partner.

6. In geval van beëindiging van de partnerrelatie van een (gewezen) deelnemer wordt voor de
verdubbeling van het wezenpensioen de gewezen partner die aanspraak heeft behouden op
partnerpensioen, als partner beschouwd.

**Artikel 19** **Gevolgen van beëindiging partnerrelatie voor ouderdomspensioen**

1. In geval van echtscheiding, scheiding van tafel en bed of beëindiging van geregistreerd
partnerschap, kan de (gewezen) echtgenote/echtgenoot of de gewezen geregistreerde partner recht

9


-----

# Pensioenreglement 2018 Stichting Pensioenfonds Rockwool

hebben op verevening van het ouderdomspensioen volgens de Wet verevening pensioenrechten bij
scheiding (Wet VPS). (Pensioenverevening is niet aan de orde bij omzetting van een huwelijk in
een geregistreerd partnerschap of omgekeerd, en ook niet bij beëindiging van een ongeregistreerd
partnerschap.)

Er is geen recht op verevening als het bedrag van de verevening lager is dan de wettelijke grens.
2. De hoofdregel van de Wet VPS is dat het ouderdomspensioen dat tijdens het huwelijk of
geregistreerde partnerschap is opgebouwd, voor de helft toekomt aan de gewezen partner.
Partijen kunnen hierover afwijkende afspraken maken.

3. Het recht op verevening kan alleen rechtstreeks bij het pensioenfonds geldend gemaakt worden
als het verzoek binnen twee jaar na de scheidingsdatum bij het pensioenfonds is ingediend. Dit
moet gebeuren met het formulier dat daarvoor wettelijk is voorgeschreven.

4. Partijen kunnen op grond van artikel 5 van de Wet VPS ervoor kiezen om het vereveningsrecht,
samen met het partnerpensioen van de gewezen echtgenote/echtgenoot of geregistreerde partner,
om te zetten naar een eigen ouderdomspensioen voor de gewezen echtgenote/echtgenoot of
geregistreerde partner. Het pensioenfonds stelt bij deze conversie de eis dat de pensioendatum
wordt bepaald volgens de regels van dit reglement; ook de overige regels van dit reglement moeten
zoveel mogelijk worden gevolgd.

**Artikel 20** **Pensionering**

1. De pensioendatum is de 1 [e] dag van de maand waarin de (gewezen) deelnemer 68 jaar wordt. Dit is
niet het geval als hij/zij gebruik maakt van de mogelijkheid om de pensioendatum te verschuiven.

2. Als de (gewezen) deelnemer niet heeft laten weten dat hij/zij de pensioendatum wil verschuiven,
zal het pensioenfonds hem/haar enkele maanden voor de pensioendatum hierover informeren.

**Artikel 21** **Verval en afkoop van kleine pensioenen**

1. Indien bij beëindiging van het deelnemerschap op of na 1 januari 2019 het jaarlijks

ouderdomspensioen € 2,- of minder bedraagt, vervallen de pensioenaanspraken op dat moment
aan het pensioenfonds, tenzij de deelnemer verhuist naar een staat die deel uitmaakt van de
Europese Unie of die partij is bij de overeenkomst inzake de Europese Economische Ruimte en hij
het pensioenfonds daarvan bij de beëindiging op de hoogte heeft gesteld.

2. Als bij ingang van het pensioen het ouderdomspensioen lager is dan de wettelijke grens die

daarvoor op dat moment geldt, heeft het pensioenfonds het recht om de pensioenaanspraken af te
kopen indien de pensioengerechtigde met de afkoop instemt.

3. Als bij het overlijden van de (gewezen) deelnemer het partnerpensioen en/of wezenpensioen lager

is dan de wettelijke grens die daarvoor op dat moment geldt, heeft het pensioenfonds het recht om
deze pensioenen af te kopen. De afkoopwaarde wordt dan uitgekeerd aan de partner en de wees.

4. Bij een afkoop past het pensioenfonds vanaf 1 januari 2025 de afkoopfactoren toe zoals vermeld in

bijlage E. bij dit pensioenreglement.

**Artikel 22** **Verplichtingen van de deelnemer**

1. De deelnemer moet het pensioenfonds direct informeren over:

−
Huwelijk en echtscheiding of ontbinding van het huwelijk na scheiding van tafel en bed;

−
Het aangaan van een geregistreerd partnerschap en beëindiging van het geregistreerd
partnerschap met wederzijds goedvinden of ontbinding van het geregistreerd partnerschap;

−
De totstandkoming van een ongeregistreerd partnerschap en de beëindiging daarvan (zie lid 2
en 3 van dit artikel);

−
Het overlijden van de echtgenote/echtgenoot, de geregistreerde partner of de ongeregistreerde
partner.

2. Als de deelnemer in aanmerking wil komen voor partnerpensioen voor de ongeregistreerde partner

10


-----

# Pensioenreglement 2018 Stichting Pensioenfonds Rockwool

(met wie hij/zij minimaal een half jaar een gezamenlijke huishouding heeft gevoerd en nog voert),
dan moet de deelnemer aan het pensioenfonds een notariële samenlevingsovereenkomst
overleggen.
Deze samenlevingsovereenkomst moet in ieder geval de volgende gegevens bevatten: de
geboortedata en burgerlijke staat van de deelnemer en zijn/haar partner, de aanvangsdatum van
de gezamenlijke huishouding en enige vermogensrechtelijke bepalingen (bijvoorbeeld een regeling
over de verdeling van de kosten van de gezamenlijke huishouding).
De deelnemer staat ervoor in dat de gegevens in de akte juist zijn.

3. Als het ongeregistreerde partnerschap eindigt, moet de deelnemer het pensioenfonds hierover
direct schriftelijk informeren. In deze schriftelijke verklaring moeten in ieder geval de namen en
geboortedata van beide partners zijn opgenomen en de datum waarop de gezamenlijke
huishouding is geëindigd. De deelnemer en zijn/haar partner moeten deze verklaring
ondertekenen. Wanneer de deelnemer aannemelijk maakt dat hij/zij ondanks zijn/haar
inspanningen, geen medeondertekening van de gewezen partner heeft gekregen, mag het
pensioenfonds afgaan op een eenzijdige verklaring van de deelnemer.

4. Na beëindiging van het deelnemerschap is de gewezen deelnemer verplicht het pensioenfonds
direct te informeren over het einde van een partnerrelatie. Hierbij gaat het niet om het overlijden
van de partner.

5. Als het pensioenfonds op grond van de Wet op de medische keuringen medische waarborgen mag
vragen, dan moet de werknemer aan het medisch onderzoek meewerken.

6. De werkgever en het pensioenfonds zijn niet aansprakelijk als een pensioen niet of niet juist is

zeker gesteld omdat de deelnemer niet, niet goed of niet tijdig aan zijn/haar verplichtingen heeft
voldaan.

**HOOFDSTUK VI** **FINANCIËLE BEPALINGEN**

**Artikel 23** **Financiering van de pensioenregeling**

1. Financiering van de pensioenregeling is vastgelegd in de uitvoeringsovereenkomst.

2. De werkgever is op jaarbasis een vaste premie voor de financiering van de uit het
pensioenreglement voortvloeiende pensioenaanspraken en pensioenuitkeringen verschuldigd ter
grootte van 20% van de pensioengrondslag in enig kalenderjaar. Deze premie is voor onbepaalde
tijd vastgesteld. Voor de deelnemers geldt op jaarbasis een premie voor de financiering van de uit
het pensioenreglement voortvloeiende pensioenaanspraken en pensioenuitkeringen van 12,6%
van de pensioengrondslag in enig kalenderjaar. De premie voor de deelnemers wordt vastgesteld
tijdens het periodiek collectief arbeidsvoorwaardenoverleg tussen de werkgever en de
vakverenigingen, waarbij de volgende uitgangspunten worden gehandhaafd:

−
De totale premiebijdrage maakt onderdeel uit van het premiebeleid zoals vastgelegd in het
pensioenreglement;

−
De totale premie dient kostendekkend te zijn en in overeenstemming met de door De
Nederlandsche Bank en de bij of krachtens de Pensioenwet gestelde vereisten;

−
Een overschot of tekort op de totale premiebijdrage kan nimmer leiden tot aanpassing van de
bijdrage van de werkgever;

−
Voor de werkgever geldt geen bijstortingsverplichting als er bij het pensioenfonds een tekort is.
De werkgever heeft geen recht op premiekorting of premierestitutie.

**Artikel 24** **Deelnemersbijdrage**

1. De deelnemer is verplicht jaarlijks 12,6% van zijn pensioengrondslag bij te dragen in de kosten
van de pensioenregeling. De deelnemersbijdrage wordt vastgesteld in het
arbeidsvoorwaardenoverleg en vastgelegd in de CAO van Rockwool.

2. De deelnemer is geen bijdrage verschuldigd als sprake is van voortgezette pensioenopbouw na
arbeidsongeschiktheid volgens artikel 17. Bij gedeeltelijke voortgezette opbouw is de bijdrage voor
een deel verschuldigd.

3. De werkgever houdt de bijdragen van de deelnemer in op zijn/haar salaris in dezelfde termijnen
als waarin het salaris wordt uitbetaald.

11


-----

# Pensioenreglement 2018 Stichting Pensioenfonds Rockwool

**Artikel 25** **Uitkering van de pensioenen**

1. Het pensioenfonds keert de pensioenen aan de pensioengerechtigden uit in maandelijkse
termijnen bij achterafbetaling op de 1 [e] dag van elke maand en zorgt voor de wettelijke
inhoudingen op de uitkeringen.

2. De eerste uitkering geschiedt op de eerste vervaldag na ingang van het pensioen.

**HOOFDSTUK VII** **OVERIGE BEPALINGEN**

**Artikel 26** **Fiscale maximering**

Een AOW-overbruggingspensioen is maximaal gelijk aan twee keer het AOW-bedrag voor een gehuwde
zonder toeslag, inclusief vakantie-uitkering.

**Artikel 27** **Beperkingen**

1. Alle mededelingen die de werkgever voor de pensioenregeling aan het pensioenfonds doet, mag het
pensioenfonds als juist aanvaarden.
Bij gebleken fouten van de werkgever spant het pensioenfonds zich in om alsnog aanvullende
financiering van de werkgever te krijgen.

2. Het pensioenfonds vraagt in beginsel geen medische waarborgen voor het toekennen of verhogen

van pensioenaanspraken. Als op grond van de Wet op de medische keuringen medische
waarborgen gevraagd mogen worden, kan het pensioenfonds dit doen. Wanneer de deelnemer
vervolgens naar het oordeel van het pensioenfonds geen normale levens- of validiteitskansen
heeft, worden de pensioenaanspraken niet of niet volledig toegekend. In dat geval bezien de
werkgever en het pensioenfonds of er een bijzondere regeling kan worden getroffen, en zo ja,
welke.
Een medisch onderzoek kan deel uit maken van de medische waarborgen die de deelnemer moet
leveren.

3. De aanspraken uit deze pensioenregeling kunnen niet worden afgekocht, vervreemd of
prijsgegeven, of formeel of feitelijk voorwerp van zekerheid worden. In de Pensioenwet is bepaald
in welke gevallen dit wel is toegestaan.

**Artikel 28** **Wijzigingsvoorbehoud**

1. De werkgever behoudt zich het recht voor om in het kader van de Collectieve
Arbeidsovereenkomst (CAO) een aanpassing van de pensioenregeling overeen te komen met de
sociale partners. Deze aanpassing wordt voorgelegd aan het bestuur van het pensioenfonds.

2. Indien de werkgever voornemens is van dit recht gebruik te maken, zal de werkgever het bestuur
en de deelnemers hiervan onverwijld in kennis stellen en in overleg treden betreffende de
eventuele herziening van de pensioenregeling.

3. Het bestuur van het pensioenfonds stelt de deelnemers onverwijld in kennis van de hiervoor
benoemde aanpassing op voordracht van de werkgever. Het deel van de pensioenaanspraken dat
is gevormd door reeds gestorte bedragen zal niet worden aangetast.

4. Een voorgestelde aanpassing van de pensioenregeling wordt aan het bestuur van het

pensioenfonds voorgelegd ter beoordeling. Het bestuur van het pensioenfonds dient te beoordelen
of en in hoeverre de aanpassing uitvoerbaar is gegeven de voor onbepaalde tijd vastgestelde
premiebijdrage van de werkgever.

5. Het staat het bestuur van het pensioenfonds vrij om de aangegeven aanpassing van de
pensioenregeling te weigeren op basis van financiële of anderszins zwaarwegende redenen.

**Artikel 29** **Kortingsregel**

1. Ieder jaar wordt door het bestuur van het pensioenfonds beoordeeld in hoeverre de financiële
positie van het fonds alsmede de bijdragen in dat jaar voldoen aan de minimum financiële eisen
zoals beschreven door de Toezichthouder en het door het bestuur vastgestelde premiebeleid.

12


-----

# Pensioenreglement 2018 Stichting Pensioenfonds Rockwool

2. Indien de financiële positie of de bijdragen in enig jaar niet voldoen aan het hiervoor gestelde,
geeft het bestuur van het pensioenfonds prioriteit aan het herstellen van de risicodekking van het
pensioenfonds boven het opbouwen van de rechten van deelnemers. Het bestuur van het
pensioenfonds neemt een besluit gehoord hebbende de actuaris van het fonds.

3. Indien de bijdragen in een bepaald jaar onvoldoende zijn om de toename van de
pensioenaanspraken in dat jaar in te kopen, moeten deze aanspraken worden vastgesteld op een
naar rato van het premietekort verminderd bedrag, tenzij op een andere wijze in het premietekort
kan worden voorzien.

4. Het bestuur van het pensioenfonds kan, afhankelijk van de financiële positie en nadat reguliere
toeslagen dan wel inhaaltoeslagen hebben plaatsgevonden, besluiten tot herstel van de
aangepaste verwerving van pensioenaanspraken overeenkomstig artikel 10 lid 5.

5. Indien er sprake is van een vermogenstekort bij het pensioenfonds en is voldaan aan de
voorwaarden van artikel 134 Pensioenwet, kan het bestuur besluiten de aanspraken op reeds
ingegane pensioenuitkeringen en op toekomstige pensioenen te verminderen.

6. Het pensioenfonds stelt de werkgever, de deelnemers, gewezen deelnemers en

pensioengerechtigden direct schriftelijk in kennis van het in lid 5 bedoelde voorgenomen
bestuursbesluit. De vermindering van de pensioenuitkeringen en pensioenen kan op zijn vroegst
drie maanden nadat de pensioengerechtigden hierover zijn geïnformeerd en één maand nadat de
deelnemers, gewezen deelnemers, de werkgever en toezichthouders hierover zijn geïnformeerd,
worden gerealiseerd.

7. Het bestuur van het pensioenfonds kan besluiten tot herstel van verminderde aanspraken

overeenkomstig artikel 10 lid 4.

**Artikel 30** **Onvoorziene gevallen**

In gevallen waarin dit reglement niet voorziet, beslist het pensioenfonds.

**Artikel 31** **Overgangsbepalingen**

1. Dit pensioenreglement is in werking getreden op 1 januari 2018 en laatstelijk gewijzigd per 1
januari 2025.

2. Dit pensioenreglement vervangt het voorgaande reglement. De deelnemers aan de
pensioenregeling volgens dit pensioenreglement kunnen geen rechten meer ontlenen aan het
voorgaande pensioenreglement. Alle op grond van het tot 1 januari 2018 geldende
pensioenreglement opgebouwde aanspraken op ouderdomspensioen worden per die datum
collectief actuarieel neutraal omgezet in aanspraken op ouderdomspensioen dat ingaat op de 1 [e]
dag van de maand waarin de (gewezen) deelnemer 68 jaar wordt. Op de omgezette
pensioenaanspraken is dit pensioenreglement volledig van toepassing.

3. Voor degenen die al deelnemer waren in de vorige pensioenregeling gelden de volgende bijzondere
bepalingen:
a. de krachtens de vorige regeling gesloten verzekeringen zijn per 31 december 2005 premievrij

gemaakt conform artikel 15 “Tussentijdse beëindiging van het deelnemerschap”. Het fonds
heeft het voornemen om deze premievrije aanspraken voor de deelnemers jaarlijks aan te
passen conform het bepaalde in artikel 10.
b. het ouderdomspensioen wordt in afwijking van het in artikel 5 lid 2 bepaalde gesteld op het

per 31 december 2005 krachtens de vorige regeling verzekerde pensioen; hierop wordt met
ingang van 1 januari 2006 artikel 5 lid 2 toegepast, met dien verstande dat op laatstgenoemde
datum onder wijziging van de pensioengrondslag wordt verstaan de wijziging van de
pensioengrondslag per die datum ten opzichte van de laatstelijk volgens de vorige regeling
vastgestelde pensioengrondslag.

4. Voor de deelnemers, geboren op of na 1 januari 1950, die per 31 december 2005 in dienst waren
van de werkgever, is een overgangsregeling van toepassing. Doel van de overgangsregeling is de
betrokken deelnemers op de aangepaste vroegpensioenleeftijd een totaal bereikbaar
pensioenniveau te bieden dat vergelijkbaar is met de te bereiken pensioenaanspraken op de 62jarige leeftijd in de pensioenregeling, die tot 1 januari 2006 van kracht was, gemeten naar de
situatie op 31 december 2005. De van toepassing zijnde aangepaste vroegpensioenleeftijd is
afhankelijk van de leeftijd van de betrokken deelnemer op 1 januari 2005 en wel als volgt:

13


-----

# Pensioenreglement 2018 Stichting Pensioenfonds Rockwool

**Leeftijdsstaffel aangepaste vroegpensioenleeftijd**


Leeftijd op 01-01-2005

50-55

45-50

40-45

35-40

30-35

30

62 jaar en 4 maanden
62 jaar en 10 maanden
63 jaar en 4 maanden
64 jaar
64 jaar en 6 maanden
65 jaar


Aangepaste
vroegpensioenleeftijd


50-55 62 jaar en 4 maanden Indien van toepassing is voor de
45-50 62 jaar en 10 maanden betrokken deelnemers per 1
40-45 63 jaar en 4 maanden januari 2006, per individu, een
35-40 64 jaar aanvullend ouderdomspensioen
30-35 64 jaar en 6 maanden met bijbehorende
30- 65 jaar partnerpensioen (70%)

vastgesteld, uitgaande van een
pensioeningang op 65-jarige
leeftijd, dat vanaf 1 januari 2006, evenredig in de toekomst tot de genoemde aangepaste
vroegpensioenleeftijd zal worden opgebouwd.
Eventueel wordt daarnaast een extra aanvullend ouderdomspensioen met bijbehorend
partnerpensioen (70%) vastgesteld, dat vanaf 1 januari 2006 evenredig in de toekomst wordt
opgebouwd, waarbij de betreffende opbouwperiode is gemaximeerd op 15 jaar, gerekend vanaf 1
januari 2006. Vanaf 1 januari 2021 worden in deze overgangsregeling geen pensioenaanspraken
meer opgebouwd.
Indien en zolang de betrokken deelnemer deelneemt aan de pensioenregeling worden de reeds
opgebouwde aanvullende pensioenaanspraken in deze regeling geïndexeerd conform artikel 10
van dit reglement. Na beëindiging van het dienstverband door ontslag of door (vroegtijdig)
pensioneren, worden opgebouwde aanspraken geïndexeerd conform artikel 10 van dit reglement.


5. Voor deelnemers die op 1 januari 2003 jonger zijn dan 50 jaar en al deelnemer waren op 1 januari
2003 gelden de volgende bijzondere bepalingen:

I. Basispensioenregeling
De krachtens de vorige basispensioenregeling te verkrijgen pensioenaanspraken worden per
31 december 2002 verminderd tot tijdsevenredige aanspraken over de pensioenjaren gelegen vóór
1 januari 2003.

II. Prepensioenregeling
a. De krachtens de vorige prepensioenregeling te verkrijgen prepensioenaanspraken uit hoofde

van het werkgeversdeel, worden per 31 december 2002 verminderd tot tijdsevenredige
aanspraken over de prepensioenjaren gelegen vóór 1 januari 2003.
b. De opbouw van het krachtens de vorige prepensioenregeling omschreven kapitaal bij leven uit

hoofde van het werknemersdeel is per 31 december 2002 beëindigd onder toepassing van de
bepalingen over tussentijdse beëindiging van het deelnemerschap.
De door de deelnemer tot en met 31 december 2002 opgebouwde premievrije waarde van deze
kapitaalverzekering is per 1 januari 2003 aangewend voor de financiering van extra
aanspraken op ouderdoms-, partner- en c.q. wezenpensioen, conform de onderhavige (nieuwe)
regeling.
c. Het krachtens de vorige prepensioenregeling verzekerde kapitaal bij overlijden uit hoofde van

het werknemersdeel is per 31 december 2002 vervallen.

III. Garantieregeling
a. bij een voortgezet deelnemerschap tot de pensioendatum bedraagt op die datum het totaal van

de aanspraken, bestaande uit de aanspraak op levenslang ouderdomspensioen en
overbruggingspensioen uit hoofde van de onderhavige (nieuwe) regeling en de aanspraak op
levenslang ouderdomspensioen uit hoofde van de hiervoor onder A.II.a. omschreven omzetting
uit de vorige prepensioenregeling, uit te keren tussen leeftijd 62 en 65, ten minste 85% van de
krachtens de vorige prepensioenregeling toegezegde aanspraak op prepensioen; indien blijkt
dat de aanspraak minder is dan voornoemde 85% wordt voor dit verschil een prepensioen
verzekerd;
b. bij een voortgezet deelnemerschap tot de 1-ste van de maand waarin de 65-ste verjaardag van

de deelnemer valt, bedraagt op die datum het totaal van de aanspraken op levenslang
ouderdomspensioen, bestaande uit de aanspraak op levenslang ouderdomspensioen uit hoofde
van de onderhavige (nieuwe) regeling, de hiervoor onder A.I. bedoelde aanspraak op levenslang
ouderdomspensioen en de hiervoor onder A.II.a. omschreven aanspraak op levenslang
ouderdomspensioen, uit te keren vanaf leeftijd 65, ten minste 85% van de krachtens de vorige
basispensioenregeling toegezegde aanspraak op levenslang ouderdomspensioen;
het partner- en/of wezenpensioen wordt conform de vorige basispensioenregeling hiervan
afgeleid;

14


-----

# Pensioenreglement 2018 Stichting Pensioenfonds Rockwool

indien blijkt dat de aanspraak minder is dan voornoemde 85% wordt voor dit verschil een
levenslang ouderdomspensioen verzekerd;
c. de opbouw en financiering van het onder a en b bedoelde verschil vindt tijdsevenredig plaats

tot de pensioendatum.

De desbetreffende aanspraken van de deelnemers zijn vastgelegd in het "Persoonlijk Pensioen
Overzicht" van de betrokken deelnemer en maakt als zodanig onderdeel uit van de onderhavige
overgangsregeling.

6. Deelnemers van wie het dienstverband met de werkgever is geëindigd vóór de ingangsdatum van
dit pensioenreglement en die aan de vorige regelingen alleen nog deelnamen vanwege voortgezette
pensioenopbouw tijdens arbeidsongeschiktheid, worden geen deelnemer in deze pensioenregeling.
Zij blijven deelnemer in de regeling volgens het vorige pensioenreglement.

7. Geen opbouw van garantieaanspraken vindt plaats vanaf 1 januari 2015 tenzij sprake is van nog

beschikbare fiscale ruimte die betrekking heeft op het deelnemerschap gelegen vóór 1 januari
2015.

8. In afwijking van hetgeen is opgenomen in artikel 17 (Pensioenopbouw bij arbeidsongeschiktheid)

geldt voor de per 1 januari 2018 (gedeeltelijk) arbeidsongeschikte deelnemers uit hoofde van het
voorgaande pensioenreglement dat de pensioenopbouw voor het vrijgestelde deel wordt voortgezet
tot de 1 [e] van de maand waarin de deelnemer de 67-jarige leeftijd bereikt.

15


-----

# Pensioenreglement 2018 Stichting Pensioenfonds Rockwool

**Partnerpensioen voor ongehuwd samenwonende deelnemers**
Bijlage bij het pensioenreglement 2018 dat op 1 januari 2018 in werking is getreden.

Deze bijlage is bestemd voor ongehuwd samenwonende deelnemers.

Als u ongehuwd samenwoont en uw partnerschap heeft laten registreren bij de burgerlijke stand, heeft u

- volgens de bepalingen van het pensioenreglement - recht op partnerpensioen.

Wanneer u ongehuwd samenwoont zonder met uw partner een geregistreerd partnerschap te zijn
aangegaan, kunt u eveneens in aanmerking komen voor partnerpensioen. Hiervoor moet u voldoen aan de
eisen die hieronder omschreven zijn.

U moet eerst een notariële samenlevingsovereenkomst overleggen aan het pensioenfonds. Zonder deze
overeenkomst heeft uw partner geen recht op partnerpensioen bij uw overlijden.

Een partner is in dit verband de ongehuwde persoon van het eigen of het andere geslacht met wie u geen
geregistreerd partnerschap bent aangegaan, maar met wie u minimaal gedurende een half jaar een
gezamenlijke huishouding heeft gevoerd en nog voert. De partner mag niet met een andere persoon een
geregistreerd partnerschap zijn aangegaan en mag bovendien niet in de rechte lijn of in de tweede graad
aan u verwant zijn.

De notariële samenlevingsovereenkomst moet de volgende gegevens bevatten:

1. de naam, de geboortedatum en de burgerlijke staat van u en uw partner;
2. de aanvangsdatum van de gezamenlijke huishouding (eventueel met vermelding van het adres);
3. enige vermogensrechtelijke bepalingen (bijvoorbeeld een regeling over de verdeling van de kosten van
de huishouding).

Als u om privacy-redenen geen inzicht wilt geven in de samenlevingsovereenkomst, dan kunt u de notaris
vragen om, naast de samenlevingsovereenkomst, een verklaring op te stellen waarin de gegevens onder 1
en 2 zijn vermeld en waarin staat dat in de samenlevingsovereenkomst enige vermogensrechtelijke
bepalingen zijn opgenomen.


-----

# Pensioenreglement 2018 Stichting Pensioenfonds Rockwool

**BIJLAGE A. Vervroeging van ouderdomspensioen**

In deze tabel is af te lezen welke aanspraken op levenslang ouderdomspensioen aangekocht kunnen
worden door vervroeging van € 100 aan levenslang ouderdomspensioen met ingangsdatum op leeftijd 68
jaar. De hoogte van het partnerpensioen verandert hierbij niet.

|Beoogde pensioenleeftijd|resterend ouderdomspensioen in percentage van het pensioen op de normale pensioendatum|
|---|---|
|68|100%|
|67|93,49%|
|66|87,64%|
|65|82,36%|
|64|77,58%|
|63|73,23%|
|62|69,28%|
|61|65,68%|
|60|62,39%|
|59|59,38%|
|58|56,63%|


-----

# Pensioenreglement 2018 Stichting Pensioenfonds Rockwool

**BIJLAGE B. Uitruil van ingaand ouderdomspensioen in tijdelijk ouderdomspensioen**

In onderstaande tabel is af te lezen hoeveel aanspraken op direct ingaand ouderdomspensioen nodig zijn
voor het uitruilen naar € 100 aanspraken op direct ingaand tijdelijk ouderdomspensioen (van huidige
leeftijd tot genoemde eindleeftijden 67 jaar en 67 jaar en 3 maanden). Vanwege de variërende AOW-leeftijd
is leeftijd 67 jaar en 67 jaar en 3 maanden weergegeven. Voor tussenliggende leeftijden (qua huidige
leeftijd) gelden afwijkende bedragen.




|Vervroegde pensioenleeftijd|In te ruilen levenslang ouderdomspensioen om € 100 jaarlijks AOW-overbruggingspensioen te krijgen|Col3|
|---|---|---|
||Tot 67 jaar|Tot 67 jaar en 3 maanden|
|57|42,33|43,23|
|58|39,60|40,56|
|59|36,63|37,64|
|60|33,39|34,46|
|61|29,85|30,98|
|62|25,97|27,17|
|63|21,73|23,00|
|64|17,06|18,42|
|65|11,93|13,38|
|66|6,28|7,82|


-----

# Pensioenreglement 2018 Stichting Pensioenfonds Rockwool

**BIJLAGE C. Hoog-laag factoren**

De bedragen in deze tabel geven de hoogte van de hoge uitkering weer bij het uitruilen van € 100 aan direct
ingaand levenslang ouderdomspensioen voor een uitkering die een vast aantal jaren hoog is waarna een
levenslange uitkering volgt. De lage uitkering is 75% van de hoge uitkering.

Voorbeeld: stel dat een deelnemer op 62-jarige leeftijd met pensioen gaat en gedurende vijf jaar een hoge
uitkering wenst, dan ontvangt hij bij uitruil van € 100 direct ingaand ouderdomspensioen gedurende vijf
jaar een uitkering van € 122,71 om vervolgens vanaf leeftijd 67 jaar een uitkering van € 92,03 (dit is 75% x
€ 122,71) te ontvangen.

|Hoog-laag uitkering in % van oorspronkelijk ouderdomspensioen met eerst een hoge uitkering gevolgd door een levenslange uitkering die 75% bedraagt van de hoge uitkering|Col2|Col3|Col4|Col5|Col6|Col7|Col8|Col9|Col10|Col11|Col12|
|---|---|---|---|---|---|---|---|---|---|---|---|
||58|59|60|61|62|63|64|65|66|67|68|
|1|131,20|131,14|131,08|131,01|130,94|130,86|130,78|130,69|130,60|130,50|130,39|
|2|129,18|129,07|128,95|128,83|128,69|128,55|128,40|128,23|128,06|127,87|127,67|
|3|127,27|127,12|126,95|126,77|126,58|126,37|126,16|125,93|125,68|125,42|125,15|
|4|125,47|125,27|125,05|124,82|124,58|124,33|124,06|123,77|123,47|123,15|122,80|
|5|123,76|123,52|123,26|122,99|122,71|122,41|122,09|121,76|121,40|121,03|120,63|
|6|122,14|121,86|121,57|121,27|120,95|120,61|120,25|119,88|119,48|119,06|118,61|
|7|120,60|120,30|119,98|119,65|119,29|118,92|118,53|118,11|117,68|117,22|116,74|
|8|119,16|118,83|118,48|118,12|117,73|117,33|116,91|116,47|116,01|115,52|115,01|
|9|117,79|117,43|117,06|116,68|116,27|115,85|115,40|114,94|114,45|113,94|113,41|
|10|116,49|116,12|115,73|115,32|114,90|114,45|113,99|113,51|113,00|112,47|111,93|


-----

# Pensioenreglement 2018 Stichting Pensioenfonds Rockwool

**BIJLAGE D. Ruil van partnerpensioen naar extra ouderdomspensioen**

In onderstaande tabel is af te lezen welke aanspraken op direct ingaand ouderdomspensioen aangekocht
kunnen worden door uitruil van € 100 aan aanspraken op partnerpensioen.

Voorbeeld: op leeftijd 65 jaar kan een aanspraak van € 100 partnerpensioen uitgeruild worden in een
direct ingaand ouderdomspensioen van € 29,26.

|Uitruil van € 100 partnerpensioen in direct ingaand ouderdomspensioen|Col2|
|---|---|
|Leeftijd|Pensioenleeftijd 68|
|58|21,65|
|59|22,55|
|60|23,51|
|61|24,52|
|62|25,60|
|63|26,75|
|64|27,96|
|65|29,26|
|66|30,63|
|67|32,10|
|68|33,42|


-----

# Pensioenreglement 2018 Stichting Pensioenfonds Rockwool

**BIJLAGE E. Afkoopfactoren**

In deze tabel is af te lezen welke bedragen er verkregen worden bij het afkopen van € 100
ouderdomspensioen met ingangsleeftijd 68, € 100 latent partnerpensioen en € 100 ingegaan
wezenpensioen met eindleeftijd 27 jaar.





|Leeftijd|Afkoop per € 100 ouderdomspensioen|Afkoop per € 100 latent partnerpensioen|Afkoop per € 100 ingegaan partnerpensioen|Afkoop per € 100 ingegaan wezenpensioen|
|---|---|---|---|---|
|0||||2.000,90|
|1||||1.945,94|
|2||||1.890,09|
|3||||1.833,25|
|4||||1.775,32|
|5||||1.716,27|
|6||||1.656,07|
|7||||1.594,72|
|8||||1.532,07|
|9||||1.467,98|
|10||||1.402,42|
|11||||1.335,36|
|12||||1.266,75|
|13||||1.196,43|
|14||||1.124,22|
|15|723,84|219,81|3.937,71|1.050,05|
|16|730,89|223,61|3.906,83|973,89|
|17|737,98|227,48|3.875,52|895,69|
|18|745,10|231,42|3.843,78|815,40|
|19|752,22|235,45|3.811,56|732,99|
|20|759,31|239,54|3.778,89|648,48|
|21|766,35|243,71|3.745,71|561,88|
|22|773,34|247,95|3.712,03|473,22|
|23|780,27|252,26|3.677,83|382,53|
|24|787,15|256,66|3.643,11|289,84|
|25|793,96|261,11|3.607,83|195,20|
|26|800,72|265,65|3.572,05|98,70|
|27|807,43|270,25|3.535,73|0,00|
|28|814,07|274,92|3.498,87||
|29|820,75|279,66|3.461,49||
|30|827,56|284,46|3.423,57||
|31|834,49|289,34|3.385,07||
|32|841,59|294,28|3.346,00||
|33|848,82|299,28|3.306,34||
|34|856,20|304,34|3.266,15||
|35|863,75|309,45|3.225,44||
|36|871,45|314,62|3.184,15||
|37|879,31|319,85|3.142,31||
|38|887,36|325,11|3.099,94||
|39|895,59|330,43|3.057,02||
|40|904,05|335,79|3.013,56||
|41|912,72|341,18|2.969,60||
|42|921,62|346,59|2.925,17||
|43|930,79|352,03|2.880,25||
|44|940,29|357,48|2.834,74||
|45|950,24|362,95|2.788,89||
|46|960,64|368,46|2.742,48||
|47|971,51|374,01|2.695,81||
|48|982,87|379,57|2.648,67||
|49|994,84|385,15|2.601,03||
|50|1.007,54|390,78|2.552,92||
|51|1.020,98|396,48|2.504,38||
|52|1.035,22|402,21|2.455,55||
|53|1.050,27|407,98|2.406,28||
|54|1.066,32|413,76|2.356,51||
|55|1.083,51|419,60|2.306,28||


-----

# Pensioenreglement 2018 Stichting Pensioenfonds Rockwool

|56|1.102,00|425,34|2.255,47|Col5|
|---|---|---|---|---|
|57|1.121,74|431,15|2.204,22||
|58|1.142,85|436,93|2.152,38||
|59|1.165,48|442,60|2.100,21||
|60|1.189,54|448,29|2.047,54||
|61|1.215,39|453,74|1.994,45||
|62|1.242,68|459,26|1.940,59||
|63|1.271,83|464,56|1.886,32||
|64|1.302,94|469,66|1.831,83||
|65|1.336,08|474,60|1.776,56||
|66|1.371,46|479,32|1.720,97||
|67|1.409,10|483,85|1.664,79||
|68|1.450,07|484,58|1.608,39||
|69|||1.551,72||
|70|||1.495,11||
|71|||1.437,64||
|72|||1.379,85||
|73|||1.321,69||
|74|||1.263,54||
|75|||1.205,10||
|76|||1.146,85||
|77|||1.088,64||
|78|||1.030,83||
|79|||973,59||
|80|||916,73||
|81|||861,38||
|82|||806,47||
|83|||753,45||
|84|||701,61||
|85|||650,82||
|86|||602,35||
|87|||556,29||
|88|||512,46||
|89|||471,48||
|90|||432,72||
|91|||397,99||
|92|||365,05||
|93|||334,76||
|94|||307,14||
|95|||282,06||
|96|||259,39||
|97|||239,05||
|98|||220,88||
|99|||204,93||
|100|||191,08||
|101|||179,42||
|102|||169,17||
|103|||160,20||
|104|||152,37||
|105|||145,54||
|106|||139,62||
|107|||134,48||
|108|||130,03||
|109|||126,18||
|110|||122,86||

